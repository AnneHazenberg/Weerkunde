# Weersvoorspellingen
``` {figure} ../../figures/weerkaart_1_28-01-2016
---
width: 50%
name: weerkaart 1
---
weerkaart 28-01-2016

``` {figure} ../../figures/weerkaart_1_29-01-2016
---
width: 50%
name: weerkaart 2
---
weerkaart 29-01-2016

In figuur 1 en 2 zijn twee weerkaartjes weergegeven. De kaartjes zijn afkomstig van de website www.knmi.nl. Figuur 1 geeft de weerstoestand in Europa weer op donderdag 28 januari 2016, 12.00 UTC. Figuur 2 is op hetzelfde tijdstip gemaakt en geeft de voorspelling voor 24 uur later. In figuur 1 zien we ten oosten van Nederland een langgerekte frontale zone die hoort bij een lagedrukgebied (L) waarvan de kern boven Zweden ligt. Zoâ€™n frontale zone brengt regen met zich mee; inderdaad was woensdag een regenachtige dag; de kern hoort bij de storm Jonas, die enkele dagen eerder had gezorgd voor een flink pak sneeuw in Noord-Amerika (http://www.volkskrant.nl/binnenland/het-weer-jonas-brengt-regen-en-wind-mee~a4231963). Weersystemen in onze streken (zoals hogedrukgebieden en depressies of lagedrukgebieden) bewegen in de regel van west naar oost, met de luchtstroming op grote hoogte mee. Dit is te zien aan figuur 2, de prognose, waar de kern van Jonas nu boven Rusland ligt en de kern van een nieuwe depressie, die in figuur 1 ten westen van Ierland ligt, nu ten westen van Noorwegen is komen te liggen.   

De dunne blauwe lijnen in de kaartjes zijn isobaren, lijnen die punten van gelijke luchtdruk verbinden. De bij de isobaren aangegeven waarden zijn de luchtdrukken aan de grond in hPa ofwel millibar (mbar). Kernen van hoge- en lagedrukgebieden liggen ingesloten binnen de isobaren. Duidelijk is ook te zien dat i.h.a. bij lagedrukgebieden de isobaren veel dichter bij elkaar liggen dan bij hogedrukgebieden. Zoals we verderop in dit college zullen zien, hangt dit samen met de windsnelheid: hoe dichter de isobaren bij elkaar liggen, des te groter de windsnelheid is. Ook de windrichting is af te lezen uit de ligging van de isobaren: bij benadering is de windrichting evenwijdig aan de isobaren waarbij de lagedrukkern aan de linkerkant ligt (althans op het noordelijk halfrond, op het zuidelijk halfrond is het omgekeerde waar). Dit verschijnsel staat bekend als de wet van Buys-Ballot.
Fronten zijn scheidingslijnen (in drie dimensies: vlakken) tussen luchtsoorten met een verschillende temperatuur. We onderscheiden verschillende typen fronten: 
(1) koufronten, aangeduid door  blauwe lijnen met driehoekjes; de driehoekjes wijzen in de richting waarin het front beweegt. Achter het front ligt koude lucht, voor het front is de lucht warmer. Een koufront voert dus koude lucht aan.  
(2) warmtefronten, aangeduid door rode lijnen met halve bolletjes, die wijzen in de richting waarin het front beweegt. De warme lucht ligt achter het front en een warmtefront voert dus warme lucht aan. 
(3) occlusiefronten, paarse lijnen met zowel driehoekjes als bolletjes. Bij een occlusiefront heeft een koufront een warmtefront ingehaald: aan beide zijden is de lucht koud, maar vaak wat kouder aan de achterkant.
(4) stationaire fronten, die op hun plaats blijven en door een afwisselend rode en blauwe lijn worden aangegeven met de driehoekjes en bolletjes aan weerszijden. 
